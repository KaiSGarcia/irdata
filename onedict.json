{
    "id": 1,
    "title": "60 tisuća eura za komunalne prioritete",
    "body": "Dan Mjesnog odbora Josipovac i crkveni god svetog Josipa obilježeni su u subotu polaganjem vijenaca na spomen-obilježju palim braniteljima te svečanom sjednicom Vijeća Mjesnog odbora. U ime Grada Osijeka Josipovčane je pozdravio Tihomir Florijančić, predsjednik Gradskog vijeća, istaknuvši kako su ulaganja u ovaj mjesni odbor povećana za čak 42 posto, a u odnosu na 2021. godinu. \"U ovoj godini u proračunu je osigurano oko 60 tisuća eura za prioritete ovog mjesnog odbora. Iznos ukupnih ulaganja za mjesnu samoupravu na području cijelog grada povećan je za deset posto te iznosi oko 876 tisuća\", podsjetio je Florijančić.\nDio glavnih ulaganja u Josipovac tijekom 2022. godine, iz sredstava gradskog proračuna, bila su sanaciju kolnika u Ulici Matije Gupca i Ulici braće Radić te nogostupa u Bizovačkoj ulici, u iznosu od milijuna kuna. U tijeku su radovi na prvoj fazi sanacije odvodnje na području Župe sv. Luke i Dalmatinske ulice, vrijedni 2,9 milijun kuna. Planirane su i sanacije kolnika u Kolodvorskoj i Dalmatinskoj ulici te sanacija nogostupa u Ribarskoj. Jakov Mihaljević, predsjednik Vijeća MO Josipovac podsjetio je kako je brkljom osiguran cestovno željeznički prijelaz u Ulici kralja Držislava, što je investicija HŽ-a u iznosu od 1,5 milijuna kuna, a na inicijativu Grada Osijeka i mjesnog odbora.\nJosipovac (njemački Josefsdorf) je zapadno prigradsko naselje Osijeka. Osnovao ga je 1786. godine grof Josip Prandau, naselivši 16 njemačkih obitelji iz Elzasa. Nijemci su činili većinu stanovništva sve do kraja Drugog svjetskog rata. Crkva sv. Josipa građena je od 1884. do 1886. godine. Od 1990-ih se, zbog porasta broja stanovnika, javila potreba za osnivanjem nove župe u istočnom dijelu Josipovca. Tako je 15. prosinca 1994. godine biskup Ćiril Kos osnovao župu svetog Luke. D.Kuštro"
  }